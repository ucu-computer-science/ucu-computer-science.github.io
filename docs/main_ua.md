---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

title: Семестрові проєктів серії курсів ПОК, АКС, ОС.
layout: home
permalink: /main_ua/
---
## Легенда

Найважливіша річ серед всіх тегів - код предмету.
Якщо предмет все ще є актуальним на наступний рік - адміністратор має додати новий тег (нагадуйте через викладачів).
`XX[X]2023` - XX[X] може бути POC/ACS/OS/C++ - відповідний тег, щоб спростити індексацію і пошук, а також менеджмент сайту.

- `LTC` - **Long Term Continuous** - Проєкти, які тривають кілька семестрів та розбиті на кілька підтем. Менторяться зазвичай випускниками УКУ. Не обов’зково, шоб одна команда робила всі підтеми, це можуть бути різні команди.
- `DL` - **Discrete Logic** - Мікроконтролери використовувати заборонено, але будь-які мікросхеми серії 74хх чи 4000 із доступних -- можна). MCU можна використовувати як допоміжні пристрої -- для тестування і т.д.
- `MCU` - **Micro Controller Unit** - Дозволено використовувати STM32, CyPress PSoC, TI Tiva чи інші мікроконтролери на базі ARM Cortex M. AVR8 (ті, що а Arduino) чи ARM Cortex A (пристрої типу Raspberry Pi) заборонено використовувати. (Перші - через надмірну простоту для нас і наявність величезної кількості готового коду, другі -- через надмірну складність, якщо вникати, неадекватно велику для даних задач потужність та того ж готового коду). ESP8266/ESP32 (NodeMCU) -- можна, але із використанням нативного SDK (з RTOS чи без), а не Arduino Core. Однак,  ESP8266 чи аналоги можна використовувати як Wi-Fi модуль, на додачу до головного MCU.
- `SCI` - **Scientific** - дослідницькі проекти. Вимагають відповідного оформлення результатів. У випадку успіху можливим є виступ на тематичних конференціях.
- `MCU-M` - **Methodological** - Методичні. Це зовсім прості проекти для слабших (або сильно не зацікавлених) студентів. Виконуються самостійно.
  Complexity:
- `X` - **eXtreme** - проект новий, ми не знаємо, які труднощі трапляться і чи є шанси його реалізувати.
- `E` - **Experimental** - зі студентами ми такого не робили, але досвід є в менторів/викладачів. Можуть виявитися простими, але поки на живих студентах не випробувався, тому точно не знаємо.
- `N` - **Normal** - проект нетривіальний, але доступний старанним середнім по рейтингу студентам.
- `S` - **Simple** - проект для студентів, яким ПОК дається важко, або не особливо зацікавлених у відповідній тематиці. Простіші вони, в основному, через малу крутизну кривої навчання, а не тому, що нецікаві абощо. Результат може бути не менш ефектним, ніж в інших.

## Вимоги
- Робота виконується групою у складі до (максимум) чотирьох студентів (якщо не вказано інше).
- Для проектів класів DL/MCU обов'язковою умовою є наявність працездатного пристрою, в якому реалізовано поставлене завдання. Для проектів MCU-M -- наявність робочих прикладів.
- Пристрій повинен супроводжуватися схемою, програмним кодом для тих завдань де це актуально, інструкцією по використанню та обґрунтуванням прийнятих рішень щодо реалізації -- чому вибрано саме таку схему, елементи тощо.
- Кожен/кожна із виконавців повинен підготувати доповідь про свою роботу в рамках проекту та свій вклад. Розкажіть, якою саме ділянкою роботи ви займалися, як вона була зроблена, як організовувалася взаємодія із іншими членами команди. Увага! Виступити в процесі захисту проекту повинні всі учасники!
- Принаймні один представник кожної команди повинен звітуватися мінімум раз на два тижні щодо прогресу виконання завдання менторам проекту. Звіти відбуватимуться під час консультацій. Відсутність проміжних звітів може служити приводом зниження кінцевої оцінки. І, як показує досвід, зменшує шанси успішно реалізувати проект.
- Будь ласка, не обмежуйтеся формальною відпискою щодо прийнятих інженерних рішень! Вирішення інженерних задач -- завжди компроміс, включаючи компроміс із наявним часом та іншими ресурсами, як матеріальними так і нематеріальними. Опишіть, на які компроміси ви йшли, для досягнення результату.
- Допускається розширення проекту, поки воно не суперечить основному завданню.
- Допускається, іноді -- бажана, взаємодія із іншими проектами.
- Протягом семестру ви повинні двічі продемонструвати (у вигляді презентації) проміжні етапи роботи над проектом. Пропуск такого представлення проекту означає мінус 5 балів від максимального результату для кожного із учасників.
- Представлення, саме по собі, балів не додасть, але дуже спростить отримання високого результату на захисті.
- Перше таке представлення заплановано в кінці жовтня.
- Допускається захист проекту передчасно, посеред семестру -- за умови його належного виконання.
- Присутність усіх студентів на захисті проектів, включаючи проміжні, є обов'язковою -- не тільки під час власної доповіді, але й протягом всього захисту!
- Бали розподілятимуться самими студентами, детальніше про процедуру див. розділ "Контрольнi проект" в "Вимоги щодо роботи над курсами ''ПОК'', ''АКС'' і ''ОС'' та критерії оцінювання".

# Список проєктів